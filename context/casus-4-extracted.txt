Aanvraagformulier Meerzorg 2023







Meerzorg is extra budget om zorg in te kopen voor cliënten met een complexe zorgvraag waarbij het budget vanuit het toegewezen zorgprofiel onvoldoende is. Met dit budget kan extra inzet van zorg of aanpassing van de context worden betaald.



Aanvraag meerzorg

Deze vragenlijst is onderdeel van de procedure om meerzorg aan te vragen. De regeling Samen werken aan passende meerzorg 2022 helpt bij de aanvraag van meerzorg.



De aanvraag meerzorg bestaat uit een vragenlijst en rekentool. Het is belangrijk om alle stappen volledig te volgen en beide documenten beveiligd naar het zorgkantoor te sturen. In het kader van de wet AVG kunnen geen zorgplannen, behandelplannen, enzovoort worden meegestuurd. 



De antwoorden kunnen kort, bondig, maar wel volledig zijn (streef naar maximaal 250 woorden per antwoord). Gebruik voor de beantwoording de lichtgroene tekstvakken.



Aanvraagformulier

Het aanvraagformulier bestaat uit de volgende onderdelen:

Algemene gegevens 

Vragenlijst

Bijlage 1: handleiding voor het invullen van het aanmeldformulier



NB: Alle vragen moeten volledig worden ingevuld. Ook als sprake is van een her-aanvraag. 



Algemene gegevens



Vul hieronder de gegevens van de cliënt en de zorgaanbieder in.



Cliënt

Casus 4

Indicatie cliënt

VV 7

Zorgaanbieder



AGB code



Aanvraag somatisch of gedragsmatig?

Gedragsmatig

Manager zorgaanbieder:

Naam

Locatiemanager

Telefoonnummer



Mailadres



Zorginhoudelijk deskundige/ behandelaar:

Naam 

Verpleegkundig specialist

Telefoonnummer



Mailadres



Contactpersoon zorgaanbieder:

Naam

Verpleegkundige

Telefoonnummer



Mailadres









Vragenlijst



Raadpleeg voor een toelichting op de vragen uit de vragenlijst, de handleiding in de bijlage (pagina 6).



Inzicht in de huidige situatie en zorgvraag van de cliënt



Beschrijf in het kort wie de cliënt is? (Beeldvorming)





Geschiedenis

Mw. X is een 94-jarige vrouw het van belang vindt er verzorgd ui te zien en van een schoon en opgeruimd huis/omgeving houdt. Ze vindt het belangrijk eigen regie te hebben over haar leven. Mw. is na een Infarct Cerebro Vasculair Accident(I-CVA) beperkt in mobiliteit. Mw. heeft een hemiparese links waardoor mw. rolstoelgebonden is.  Mw. heeft gedurende de dag volledige ondersteuning nodig bij persoonlijke verzorging.  Mw. toont geen initiatief in handelen.  Ze zit de hele dag in haar rolstoel voor de tv. 



Sinds 2020 woont mw. in Berkumstede. Sinds oktober 2021 ontvangt Wlz zorg met behandeling op somatische grondslag.



Door de cognitieve achteruitgang na CVA kunnen er moeilijk afspraken met mw. worden gemaakt.  Mw. wordt angstig/onrustig wanneer dingen niet gebeuren zoals zij wenst of gewend is. Mw. is gefocust op haar eigen structuur. Mw. begint bijvoorbeeld voorafgaande aan het zorgmoment dwangmatig te herhalen welke handelingen ze verwacht en wenst. Mw. lijkt te vergeten welke handeling al uitgevoerd zijn. Mw. verliest steeds meer regie over haar dagelijkse leven. Mw. kan moedeloos en neerslachtig worden, ze is moeilijk uit deze emotie te halen. 



Bij lichamelijke klachten raakt mw. gefixeerd door de klacht tot deze weggenomen kan worden. Het is niet altijd mogelijk om de klachten te diagnosticeren en te behandelen die mw. aangeeft. Mw. raakt in paniek waardoor het moeilijk in te schatten is hoe ernstig klachten zijn. 



Gedrag

Mw. is bekend met gedragsstoornissen ten gevolge van niet-aangeboren hersenletsel na CVA. Het gedrag wordt gekenmerkt door dwangmatige en ongeduldige uitingen. De behandeling van het gedrag vindt plaats door middel van continu begeleiding volgens de geadviseerde interventies. Hierin werkt het team nauw samen met de behandelend psycholoog.



Mw. heeft een uitgebreide begeleidingsvraag op het gebied van stemming en gedrag. Hierdoor is gedurende de gehele dag nabijheid noodzakelijk waarbij mw. nabijheid in groepsverband niet accepteert. Mw. vraagt veel en is moeilijk te sturen/gerust te stellen. Mw. alarmeert zeer vaak en blijft daarbij herhaaldelijk dezelfde vragen stellen. 



Mw. ervaart  angstgevoelens vanwege gebrek aan controle. Op deze indicatie is mw. in juli 2023 gestart met psychofarmaca (Citalopram).



Mw. wordt dagbesteding in een gezamenlijke huiskamer geboden. Mw. weigert dit vaak. Mw heeft  moeite met activiteiten waarbij anderen aanwezig zijn.  Wanneer mw. wel deelneemt aan een gezamenlijke activiteiten probeert mw. de aandacht van zorgmedewerkers vast te houden. Wanneer dit niet lukt, roept mw. luid de namen van zorgmedewerkers die niet aanwezig zijn.  Mw. gaat zelf niet in gesprek met andere bewoners. Haar gedrag is dwangmatig en ongeduldig.  Dit uit zich door hyperfocus op alles in de omgeving, zoals positionering van servetten, kopjes, televisie (volume/zender) en lichamelijke klachten. 



Sociaal

Mw. heeft nauw contact met een van haar dochter. Zij is tevens eerste contactpersoon en (wettelijk)vertegenwoordiger. Naast haar dochter heeft mw. beperkte sociale contacten. Een maal per week komt er een vrijwilligster bij mw. Mw. heeft geen contact met andere bewoners zonder begeleiding van een zorgmedewerker. 

Beschrijf kort de complexiteit die wordt ervaren. Waarom is meerzorg nodig? 





Er is sprake van aanhoudende gedragsproblematiek en de blijvende behoefte aan intensieve, continue nabijheid en begeleiding. Door verslechtering in cognitie is het begrip van mw. verminderd in afspraken die je met haar maakt. Voorheen was nabijheid op de afdeling voldoende, nu is de vraag naar directe nabijheid (naast mw.) nodig.



Mw. blijft de gehele dag/ avond zeer vaak alarmeren. Mw. blijft daarbij herhaaldelijk dezelfde (praktische) vragen stellen met als onderliggende oorzaak angst en verlies van controle. Mw. zoekt nabijheid van zorg continu op. Mw. is nauwelijks gerust te stellen wanneer directe nabijheid van zorg niet geboden kan worden. 



Mw. is angstig en moedeloos wanneer er geen continue nabijheid van een zorgmedewerker geboden kan worden. Dit beïnvloedt haar kwaliteit van leven dusdanig dat zij neerslachtig is. Zonder meerzorg is het niet mogelijk om aan mw. haar vraag te voldoen waardoor kwaliteit van leven niet gewaarborgd kan worden. Mw. uit zelf sterk de wens om een zorgmedewerker in directe nabijheid te hebben. Dit geeft haar innerlijke rust. 



Het alarmeren van mw. belast zorgmedewerkers en andere bewoners. Wanneer zorg wordt verleend bij anderen, blijft mw haar alarmering doorkomen waardoor bewoners en medewerkers onrustig worden. Ook vraagt mw. veel wanneer ze in de huiskamer is waardoor anderen bewoners overprikkeld en geïrriteerd raken. Zorgmedewerkers geven aan, andere bewoners niet de aandacht te kunnen geven die zij verdienen doordat hun aandacht continu wordt afgeleid door mw. Door het veelvuldig alarmeren en het niet kunnen voldoen aan de vraag van mw. staan medewerkers onder druk. Zij ervaren een dilemma in het geven van goede zorg aan al hun bewoners. 



De psycholoog van het behandelteam van Driezorg is intensief betrokken in behandeling en advies naar het zorgteam. Daarnaast heeft het team deelgenomen aan het project onbegrepen gedrag waarin een onafhankelijke observator mee heeft gekeken naar het effect van begeleiding op mw. Hierna heeft het team sessies gevolgd waarin samen gekeken is naar de juiste benadering. Met deze inzet lukt het niet om mw. gerust te stellen zonder dat er directe (1 op 1) nabijheid is.



Mw. verblijft op een intramurale afdeling waar cliënten wonen met een somatische en psychogeriatrische zorgvraag. Er wonen 20 bewoners op deze afdeling, waarvan 10 zorgvragers gebruik maken van een gezamenlijke huiskamer. Gezamenlijk voor daginvulling/dagstructuur. 



Meerzorg zou voor mw. en omgeving bijdragen: 

Persoonlijke aandacht 1 op 1.

Mw afleiding kunnen aanbieden, waardoor levenskwaliteit weer toeneemt.

Welzijn andere bewoners en zorgmedewerkers.

Het afnemen van haar dwangmatig/ onrustig gedrag. (vaak alarmeren)







Inzicht in het perspectief en de doelen waaraan wordt gewerkt om tot een passende, gewenste situatie te komen.



Beschrijf wat de gewenste situatie (perspectief) voor de cliënt is en hoe je dit wilt bereiken.

(Hoofddoelen SMART beschreven)

Doel: Binnen 12 maanden heeft mw. innerlijke rust waardoor ze zonder dat er een zorgmedewerker in directe nabijheid is, zich veilig voelt en haar kwaliteit van leven verbetert.



Subdoelen: 

Mw. wordt binnen nu en 12 maanden, door elk teamlid, op dezelfde wijze benaderd met betrekking tot mw. haar dwangmatig gedrag/ belgedrag waardoor mw. vertrouwen krijgt om de regie uit handen te geven en haar kwaliteit van leven te verbeteren.



Binnen nu en 12 maanden kan mw. de focus verleggen van lichamelijke en geestelijke achteruitgang naar voor haar waardevolle momenten door dat onderzocht wordt waar mw. van kan genieten.



Inzicht in wat er nodig is om het beoogde perspectief en de beoogde doelen te bereiken.



Beschrijf de benodigde passende zorg- en dienstverlening, begeleiding en (directe) behandeling.

1 op 1 begeleiding van 8:00 -12:00 en van 15:00 -20:30 uur

Tijdens deze uren wordt onderzocht waarvan mw. kan genieten en wordt gefocust op de waardevolle momenten die mevrouw beleeft. Met als doel mw. meer kwaliteit van leven te laten beleven. Daarnaast wordt er gewerkt aan de vertrouwensrelaties waardoor mw. de controle uit handen durft te geven en op hulp kan vertrouwen. Om dit te bereiken worden handvatten en tools (Omgangsadviezen) voor zorgmedewerkers met ondersteuning van de psycholoog uitgebreid om op dezelfde wijze passende zorg te bieden. 

Beschrijf wat de benodigde  context is van de zorg en ondersteuning. Wat is nodig om de zorg te organiseren? 

Begeleiding 1 op 1. door inzet van medewerkers niv 1/ 2 of service medewerkers volgens omgangsadvies.

Samenwerking psycholoog/ multidisciplinair am: SO/ VS en ergotherapeut.

Evaluatie elke 3 weken of de ingezet zorg passend is en voorzien in personeele behoefte. 





Inzicht in de praktische resultaten door de inzet van meerzorg.



Beschrijf wat meerzorg werkelijk oplevert voor zowel de cliënt als de omgeving. 

Mw. haar innerlijke rust en vertrouwen terugvindt en de regie uit handen durft te geven.

Er ontstaat rust in het zorgteam doordat het alarmeren hierdoor zal afnemen. 

Evenredige verdeling van aandacht voor de andere bewoners.

Inzichtelijk hebben wat voor mw. waardevolle momenten zijn en wat haar in positieve zin kan aanspreken.



Her-aanvraag (alleen invullen bij een her-aanvraag)



Beschrijf wat meerzorg tot nu toe heeft opgeleverd voor zowel de cliënt als de omgeving. (context)

n.v.t

Beschrijf waarom meerzorg moet worden gecontinueerd en wat deze tot nu toe heeft bijgedragen aan betere zorg voor de client. 

n.v.t





Bijlage: Handleiding invullen aanmeldformulier meerzorg 



In deze bijlage staat per onderdeel van de vragenlijst uitleg over de vragen en hoe je deze kunt beantwoorden.



Wil je nog meer weten? Kijk dan ook eens op:

Kennisplein gehandicaptensector

Video CCE Podium: probleemgedrag aanpakken dat doe je met de hele organisatie

Document: Begrijp de context, voorkom probleemgedrag

Website: Online wegwijzer



NB: Onder zorg wordt verstaan: begeleiding, verzorging, dagbesteding, nachtzorg en behandeling.







Inzicht in de huidige situatie en zorgvraag van de cliënt



Beschrijf in het kort wie de cliënt is? (Beeldvorming)

Een schets van de cliënt bestaat uit:

Sterke kanten en kwetsbaarheden van de cliënt

Interesses en wensen van de  cliënt

Ingrijpende gebeurtenissen in het leven van de cliënt (life- events)

Ernst en aard van de beperking en/of de stoornis

Zelfredzaamheid en vaardigheden

Sociaal netwerk en participatie

Probleemgedrag; beschrijf aard en ernst, gevolgen, waar, wanneer, hoe, oorzaak, frequentie

Bijkomende psychische c.q. psychiatrische en/of somatische/medische  problematiek



Beschrijf kort de complexiteit die wordt ervaren. Waarom is meerzorg nodig? 

Formuleer hier kernachtig waar de complexiteit rondom de zorgvraag zit en waarom de zorgvraag van de cliënt niet binnen het beschreven zorgprofiel geleverd kan worden? 



Voor welke uitdaging staan zorgprofessionals bij het beantwoorden van de zorgvraag van de cliënt?



Denk hierbij aan:

Kwaliteit van leven 

Wat gebeurt er met deze cliënt als er geen meerzorg geboden wordt? Wat voor invloed heeft dat op de betrokkenen rondom de cliënt?

Waarom is juist op dit moment meerzorg nodig?

Welke in-of externe deskundigen zijn voorafgaand aan de aanvraag meerzorg betrokken (geweest)? Wat is hiervan het resultaat?

De groepssamenstelling





Inzicht in het perspectief en de doelen waaraan wordt gewerkt om tot een passende, gewenste situatie te komen.



Beschrijf wat de gewenste situatie (perspectief) voor de cliënt is en hoe je dit wilt bereiken.

(Hoofddoelen SMART beschreven)

Beschrijf de gewenste situatie (perspectief) voor de cliënt en hoe je dit wilt bereiken (hoofddoelen). 



Bij het perspectief en de hoofddoelen gaat het om mogelijkheden en doelen op het gebied van kwaliteit van leven van de cliënt.



Mogelijke voorbeelden zijn verbeteringen op het gebied van het vergroten van kwaliteit van leven, het verbeteren van de context waardoor er veiliger en meer passend bij de zorgvraag van de cliënt gewerkt kan worden en waardoor er meer handelings- mogelijkheden (en perspectief) zijn bij begeleiders.







Inzicht in wat er nodig is om het beoogde perspectief en de beoogde doelen te bereiken.

Hier wordt breed gekeken naar verschillende onderdelen die de kwaliteit van zorg beïnvloeden, op zowel cliënt-, team- als organisatieniveau. Daarnaast wordt onderzocht welke investering nodig is op cliënt-, team- en organisatieniveau en met welk doel en resultaat.



Beschrijf de benodigde passende zorg- en dienstverlening, begeleiding en (directe) behandeling.

Met de directe zorg wordt bedoeld de zorg die wordt geboden door begeleiders, verplegers, verzorgers en/of behandelaars. 



Voorbeelden waarin de zorg- en begeleidingsintensiteit wordt zichtbaar in:

De individuele contacten tussen cliënt en begeleider/verzorger: Denk hierbij aan de manier(en) en intensiteit van nabijheid van de begeleider/verzorger om tot de dagelijkse handelingen te komen.

Hoeveel tijd er nodig is om een goede band op te bouwen? 

Welke ondersteuning is nodig om naar de vraag van de cliënt te blijven kijken en niet enkel het probleemgedrag te zien?

De onderlinge reactie van cliënten in de groep en hoe er wordt omgegaan met de persoonlijke ruimte van cliënten. Wat is er nodig om positieve contacten tussen cliënten te stimuleren? 

Ondersteuning in de relatie tussen de cliënt en diens verwanten/vrienden. 

Wat is er nodig in directe behandelcontacten?   



Beschrijf wat de benodigde context is van de zorg en ondersteuning. Wat is nodig om de zorg te organiseren?

Beschrijf wat nodig is om de zorg te organiseren. Welke samenwerking is nodig? Zowel in het (multidisciplinaire) team als in andere samenwerkingsverbanden.



Beschrijf de context en wat hierin nodig is. Denk daarbij aan praktische zaken zoals: 

de groepsgrootte

teamgrootte

groepssamenstelling

indirecte betrokkenheid van verschillende behandeldisciplines

samenwerking van zorgprofessionals zoals begeleiders uit dagbesteding

inrichting van wonen en nacht

samenwerking teamleiders/ coördinerend begeleiders en managers (en MT, bestuur)

samenwerking met familie (evt. school)

samenwerking overige mensen in het systeem

benodigde middelen.



Het kan ook gaan om  de fysieke context zoals de woonomgeving, technologische middelen, kleine aanpassingen om veiligheid te realiseren etc. In de rekentool staat beschreven wat hierbij onder het reguliere zorgzwaartepakket en/of meerzorg valt.

Enkele voorbeelden van samenwerking zijn:

Samenwerking van begeleiders uit dagbesteding, wonen en nacht (hoe werkt men samen, hoeveel extra tijd kost het om met elkaar te reflecteren op het werk, hoeveel extra ruimte is nodig om met elkaar vanuit het zorgplan te werken, etc.)

De samenwerking tussen begeleiders, behandelaars, teamleiders / coördinerend begeleiders en manager(s): welke extra ondersteuning is nodig en hoeveel extra tijd kost het om voldoende ondersteuning door behandelaars en managers voor begeleiders te organiseren, in welke mate is het nodig om vaker stil te staan bij de kaders en visie waar vanuit wordt gewerkt, hoeveel extra ruimte moet er worden gecreëerd om interdisciplinair te werken, in welke mate is het komen tot besluiten/afspraken intensiever, etc.

Samenwerking tussen medewerkers en verwanten: hoeveel extra tijd is nodig om het (familie)systeem te blijven betrekken, psycho-educatie te geven, hoeveel extra tijd is nodig om de verwachtingen en posities bespreekbaar te houden, etc.

Vergroten van deskundigheid van begeleiders, behandelaars en managers: hoeveel extra tijd is nodig voor klinische lessen, scholing, training en coaching, hoeveel meer aandacht is nodig om systematisch/methodisch te werken, in welke mate is intervisie en supervisie extra nodig, om creativiteit te vergroten, etc.

Inzicht in de praktische resultaten door de inzet van meerzorg.



Beschrijf wat meerzorg werkelijk oplevert voor zowel de cliënt als de omgeving. 

Belangrijk om hier te beschrijven wat de meerzorg concreet oplevert voor de cliënt in zijn of haar dagelijks leven. 



Verwachte effecten kunnen liggen op het niveau van:

de cliënt en het sociale systeem

de begeleiders/ behandelaars

de organisatie (woning, cluster, organisatie als geheel)

samenwerking tussen betrokkenen bij de cliënt







Her-aanvraag (alleen invullen bij een her-aanvraag)



Beschrijf wat meerzorg tot nu toe heeft opgeleverd voor zowel de cliënt als de omgeving. (context)

Bij een her-aanvraag wordt er teruggekeken op de vorige aanvraag.



Denk hierbij aan: 

Wat is er veranderd? 

Welke beweging is gemaakt? 

Op welke gebieden liggen de volgende doelen en vervolgens interventies en daarmee samenhangende effecten? 

Wat betekent dat voor de kosten en de looptijd van de meerzorg? 

Wat is gerealiseerd en wat niet? 

Was er een meerzorg-ontwikkeltraject samen met CCE en wat zijn de opbrengsten? 

Werken jullie samen met anderen? Bijvoorbeeld voor  het delen van kennis over meerzorg, het ondersteunen van elkaar bij de uitvoering van meerzorg en het tot stand brengen van meerzorg?



Effecten kunnen liggen op het niveau van:

de cliënt en het sociale systeem

de begeleiders / behandelaars

de organisatie (woning, cluster, organisatie als geheel)

hoe hangen de veranderingen op de verschillende niveaus met elkaar samen



Beschrijf waarom meerzorg moet worden gecontinueerd en wat deze tot nu toe heeft bijgedragen aan betere zorg voor de client.

Beschrijf hoe deze aanvraag in relatie staat tot de vorige aanvraag door er een logische vervolg aan te geven.  



Denk hierbij aan:

Als iets wel/niet is gerealiseerd/behaald: waarom wel, waarom niet? 

Is de meerzorg ten aanzien van de doelen het meest effectief (doeltreffend) vergeleken met andere beschikbare en uitvoerbare methoden? 

Waarom wel/geen afbouw mogelijk? 

Wat is de verwachting ten aanzien van de hoogte en duur van een eventueel toekomstige aanvraag meerzorg?





